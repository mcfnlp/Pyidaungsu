SgawKaren
လၢ ကညီ ဒီ ကလုာ် တၢ် ပၢၢ် ဆၢ အ ဟီၣ် က ၀ီၤ ပူၤ အါ တီၤ ဖဲ လါ အီ ကူာ် ၁၂ သီ အနံၤ တၢ် မၤ တၢ် သ့ၣ် နီၣ် မၤ လၤ ကပီၤ ၀ဲ ဒၣ် ကညီ ဒီ ကလုာ် အမၤ ထူရၤ မုၢ် နံၤ ပှဲၤ ထီၣ် ၆၂ နံၣ် န့ၣ်လီၤ.

ဒ် န့ၣ် အသိး လၢ ကီၢ် ရ့ၣ် ဒူပျာ် ယာ် ,သုး က့ ၆,နိၣ် တကီ ကီၢ် ဆၣ် ,ကြုကၠံသ၀ီ အပူၤ တၢ် မၤ လၤ ကပီၤ ၀ဲဒၣ် ကညီ ဒီ ကလုာ် မၤ ထူ ရၤ မုၢ် နံၤ အိၣ် ဒီး သုး ဟ့ၣ် တၢ် ယူး ယီၤ ဆူ မၤ ထူ ရၤ လၢ အလုၢ် ထီၣ် တ့ၢ် အသး သ မူ တဖၣ် ဒီး တၢ် ပါ် လီၤ တၢ် သး အုး အဖီ ကွီၤ ဒီး ကမျၢၢ် သုး မုၢ် သံၣ် ဘိ ဟဲ ထီၣ် ၀ဲ ဒၣ် ကအိၣ် ၈၀၀ ဘျဲၣ် အဂ့ၢ်သုး ခိၣ် စိ ထဲ န့ၢ် စံး ဘၣ် ကွဲၤ ကလုၢ် န့ၣ်လီၤ.

သုး ခိၣ် စိ ထဲ န့ၢ် စံး ၀ဲ လၢ တၢ် မၤ လၤကပီၤ ၀ဲ ဒၣ်ကညီ ဒီ ကလုာ် မၤ ထူ ရၤ မုၢ် နံၤ တဘျီ အံၤ န့ၣ် ခ့ၣ် အဲၣ် ယူၣ် ကီၢ် ရ့ၣ်ဒူပျာ် ယာ် ကရၢ ခိၣ် ပဒိၣ် စီၤ ရွ့ၣ် မီ ကတိၤ လီၤ တၢ်န့ၣ် လီၤ. ဒူပျာ် ယာ် ကရၢ ခိၣ် ကတိၤ လီၤ တၢ် ဒီး စံး ၀ဲ လၢ,မၤ ထူ ရၤ မုၢ် နံၤ ပှဲၤ ထီၣ်၀ဲ ၆၂၀ီ တ၀ီ လံ ပပှၤ ကလုာ် ခိၣ် နၢ် သိၣ်ဒူတဖၣ် ဘၣ် ဟ့ၣ် လီၤ အသး သမူ အါဖျၢၣ် လံ လီၤပ ၀ဲ လၢ အိၣ် တ့ၢ် ဒံး တဖၣ် ပ တၢ် မၤ တ ၀ံၤ ဒံး ဘၣ် ပ က ဘၣ် ဆဲး မၤ အီၤ န့ၣ်လီၤ. ဖဲ၂၀၁၂ နံၣ် အတီၢ် ပူၤ ပ ကရၢ မိၢ် ပှၢ်ခ့ၣ် အဲၣ်ယူၣ် ခိၣ် နၢ် တဖၣ် ထံၣ် လိာ် စံး ကတိၤ တၢ် ဒီး ကီၢ်ပယီၤ ထံ ကီၢ် ပဒိၣ် တဖၣ် လၢ တၢ် ကသူၣ် ထီၣ် ထံ ကီၢ် တၢ် မုာ် တၢ် ခုၣ် လၢ တၢ် ကပတုာ် တၢ် ဒုး တၢ် ယၤအဂီၢ် န့ၣ်လီၤ. ပ ထံၣ် လီၢ် ကီၢ် ပူၤ တၢ် ဒုး တၢ် ယၤ မ့ၢ် အိၣ် န့ၣ် တၢ် မုာ် တၢ် ခုၣ် တအိၣ် ဘၣ်လီၤ. သီ ခါဒီး ကမျၢၢ် ခဲ လၢာ် ပမ့ၢ် မၤသကိး တၢ် ဃူ ဃူ မး ဒီး ကတုၤ န့ၢ် ပှၤ လၢ ပဖီ တၢၣ် န့ၣ် လီၤ. ဖဲ ဆၢကတီၢ် ၀ဲ အံၤ န့ၣ် ပ အိၣ် ဒ် ဒၣ် လၢ တၢ် ထံၣ် လိာ် ကတိၤသကိး တၢ် အဖၢ မုၢ်ဒံး လီၤ ပ တၢ် မၤ တကတၢၢ် ဒံး ဘၣ် ပ က မၤ ဆဲး မၤ အီၤတုၤအကတၢၢ် န့ၣ်လီၤ.

လၢတၢ် မၤ လၤ ကပီၤ ၀ဲ ဒၣ် ကညီ ဒီ ကလုာ် မၤ ထူ ရၤ မုၢ် နံၤ ၆၂၀ီ တ၀ီ ပှဲၤ ထီၣ် အံၤ န့ၣ်တၢ် မၤ ၀ဲ ဒၣ် တၢ် ရဲၣ် တၢ် ကျဲၤ လီၤ လီ ၤ ဆီ ဆီ တခါ လၢ ပပှၤ ကလုာ် ခိၣ် နၢ် ,သုး မုၢ် သံၣ် ဖိ ဒီး ကမျၢၢ် တဖၣ် လၢ အ သံတ့ၢ်လံ တဖၣ် န့ၣ် တၢ် ဟ့ၣ် မၤ လၤ ကပီၤ က့ၤ ၀ဲ ဒၣ် အမိအပါ , အဖိ အမါ ,အဘူၣ် တံၢ် လၢ အအိၣ် တ့ၢ် တဖၣ် တၢ် မၤ လၤ ကပီၤ အ ၀ဲ သ့ၣ် န့ၣ်လီၤ.

သုး ခိၣ် စိ ထဲ န့ၢ် စံး ၀ဲ လၢ,ပ မၤ လၤ ကပီၤ ၀ဲ ဒၣ် ပကညီဒီ ကလုာ် မၤ ထူ ရၤ အမုၢ် နံၤ ၆၂၀ီ တ၀ီတဘျီ အံၤ န့ၣ် ၀ံၤ ၀ဲ ဒၣ် ဂ့ၤ ဂ့ၤ ဘၣ် ဘၣ်အဂ့ၢ် န့ၣ် လီၤ.